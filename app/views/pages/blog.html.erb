<h1>My journey to becoming a developer.</h1>

<p>Oke, daar gaan we dan. Mijn man is al jaren werkzaam als developer en steeds als hij met zijn collega's praat, gaat er bij mij een flinke ruis overheen. Allerlei termen komen voorbij. Drupal, implementeren, modules, applicaties... Het is allemaal Chinees voor me. Maar wat graag zou ik iets meer willen weten over waar ze het nu ongeveer over hebben en een onderhoudend gesprek kunnen voeren met mijn man over zijn werkzaamheden. And that's where it all began. </p>

<p>RailsGirls kwam op mijn pad. Een laagdrempelig initiatief om onder andere meer vrouwen te interesseren voor het coderen en the magical techyworld. Kijk, dat kan ik nou goed gebruiken. Gelijkgestemden die, net als ik, absoluut geintresseerd zijn, maar bij nul moeten beginnen.
Het is de bedoeling dat je je eigen app gaat bouwen. In dit geval betekend 'app' hetzelfde als 'website'. En zo werd bij mij het idee geboren een blog te bouwen en deze te vullen met 'content' (so techy word!) over hoe deze reis voor mij begon.</P>

<p>Allereerst gaan we een tutorial volgen. Ik volg braaf de stapjes, al begrijp ik maar half wat de bedoeling is. Gelukkig heb ik een geduldige instructor en hij probeerd mij in Jip en Janneke taal uit te leggen wat we nu precies aan het doen zijn. Een navigationbar maken, een foto toevoegen, een footer maken en kijken of het lukt om zelf een extra tabblad te maken. Het gaat me niet gemakkelijk af, maar uiteindelijk lukt het! Mooi is het absoluut niet. Meer basic is niet mogelijk, maar ik wil me op een later moment meer gaan verdiepen in HTML, meer de frontend kant. Dit lijkt me meer 'mijn ding' dan de keiharde pure techniek. Ik ben visueel ingesteld en ik heb begrepen dat ik me dan meer zou moeten verdiepen in HTML en CSS. We'll see how it goes!</P>
